Start, Stop, Continue, More of, Less of Wheel -retrospektiivitekniikassa retrospektiivin kommentit ja palaute jaetaan viiteen edellämainittuun kategoriaan. Start-kategoriaan kuuluvat asiat, joita tiimin pitäisi alkaa tehdä, Stop-kategoriaan asiat joiden tekeminen pitäisi lopettaa. Continue-asioiden tekemistä jatketaan, More of -asioita tehdään lisää ja Less of -asioita vähemmän. Kategorioita voi visualisoida viisipalaisella piirakkakaaviolla. Suuremmissa tiimeissä tai suurempien projektejen retrospektiiveissä jokaiselle projektin osa-alueelle voidaan käydä kategoriat erikseen läpi. Retrospektiivin lopuksi on hyvä olla aikaa vapaammin keskustella seuraavista askelista tarkemmin.

Glad, Sad, Mad -tekniikassa ongelmat kategorisoidaan kolmeen ryhmään, positiivisiin asioihin, negatiivisiin asioihin, ja "ongelmiin". Ero toisen ja kolmannen kategorian välillä on siinä, että Sad-kategoriaan kuuluvat suoraan tiimin toimintaan liittyvät asiat, kun taas Mad-kategoriaan voi laittaa laajempiakin ongelmia, joihin tiimi ei voi välttämättä edes suoraan vaikuttaa. Yksi tekniikan fyysinen manifestaatio on, että asiat kirjoitetaan lapuille, ja jaetaan kategorioihin valkotaululle. Asioiden tärkeysjärjestyksestä äänestetään, ja asiat käydään läpi tärkeysjärjestyksessä ajan puitteissa.